+++
title = "உயிர் துறவாமை"
date = 2020-09-10T00:22:00+05:30
tags = ["கவிதை"]
draft = false
subtitle = "என் குறள்(ரல்)"
+++

எண்ணினால் தீராத ஏக்கமும்   உண்டோ
மண்ணினில் மாய்வதெ தற்கு.

மதியைப் பார்,மதிப் பெண்ணைப் பாராதே
கதிபல உண்டிங்கு உய்ய.

எத்துயர் எத்துணை வந்திடினும் அத்துயர்
மெய்த்துயர் கண்டோட்டி விடல்.

அறிவிலை என்பார் ஆற்றலும் இலையென்பார்
ஞாயிறுபால் நாய்போல் நினை.

ஊறுசெய் காதலுக்கு ஊணின்றி மாயாதே
ஏறுபோல் எழுந்து நட.

சாதலென்பதே இழிது,  ஈவின்றி இன்னோரை
சாகடித்தல் இழிதினும் இழிது.

துயரத்தில் தாழாதே வறுமையில் வாடாதே
தொழிலைநீ தானாகத் தொடங்கு.

இரவென்றால் பகலுண்டு மலரென்றால் முள்ளுமுண்டு
இறக்கமின்றி ஏற்றம் ஏது?

அவனில்லை இவனில்லை யாருமில்லை என்றழுவர்
தன்வலிமை தெரியா தவர்.

நம்பிக்கை நாணயம் நன்னெறி நற்சேற்கை
தும்பிக்கை யான்தந்த வரம்.

——————————
10/9  உலக தற்கொலை தடுப்பு தினம்
